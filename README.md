# Wstęp

## Po co to wszystko

Stworzyłem ten krótki poradnik, żeby ułatwić uzyskanie pozwolenia osobom, które dopiero zaczynają interesować się krótkofalarstwem. Często korzystam z darmowych materiałów zrobionych przez innych po godzinach. Ta strona to jedna z moich prób "spłacenia długu".

## Dwa słowa o jakości zawartości kursu

Nie lubię udawać eksperta dlatego powiem wprost - sam jestem początkujący, egzamin zdałem niecały rok przed utworzeniem tej strony. 
Istnieje realne prawdopodobnieństwo, że coś gdzieś przekręciłem/źle wytłumaczyłem/wprowadziłem w błąd. Jeśli znalazłeś miejsce do poprawy - utwórz pull request lub napisz do mnie na `hello(at)sp5ext.pl` - postaram się dodać poprawki.

W ramach tego małego projektu skupię na przekazaniu wiedzy potrzebnej do zdania egzaminu. Moim celem nie jest szerzenie ogólnej wiedzy na temat krótkofalarstwa - ta jest dostępna w innych źródłach.

Dostępne do pobrania pliki PDF nie są mojego autorstwa - autorzy wymienieni są w owych plikach. Jeśli jesteś autorem tego pliku i życzysz sobie jego usunięcia - daj mi znać.

Najpierw krótko opowiem o tym, jak wygląda egzamin (a przynajmniej wyglądał w 2022).
Następnie skupię sie na tym, jak się do niego krok po kroku przygotować.

## Ile czasu potrzebuję na naukę

Egzamin jest dosyć prosty, chociaż nie trywialny i trzeba będzie poświęcić trochę czasu na naukę. W zależności od Twojego obecnego ogarnięcia w temacie techniki/elektroniki będziesz potrzebował łącznie 3-10 godzin. 




[Link to another page](./linki.html).